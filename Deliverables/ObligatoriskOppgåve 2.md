# Obligatorisk innlevering 2
 
### Prosjektroller
 
Rollene i gruppa har stort sett fungert bra. God gruppedynamikk og kommunikasjon har gjort at rollane har vore til ein viss grad flytande. Arbeidsoppgåvene har dermed ikkje vore låst til dei respektive rollene.
 
Audun følte at rollen som kundekontakt ikkje var så utslagsgivande i starten, men gjorde seg meir gjeldande utover i prosjektet då han har vore flink til å ta opp ting vi har lurt på og all kontakt med TA har gått gjennom han. Sjølv om Peter har som teknisk lead hatt hovudansvaret for kodinga, har han fått hjelp med mykje av rammeverket, til
dømes ved at Audun tok seg av implementeringa av kryonet. Hallvard har som teamlead forsøkt å ta seg av mykje av det administrative rammeverket rundt prosjektet som å avtale møter, skrive møtereferat og arbeide med dokumentasjonen til prosjektet. Som ux/kvalitetskontrollør har Jørgen til ein kvar tid fulgt med på og retta opp i feil samstundes som han har hatt eit auge på det store bilete. I tillegg har han hatt korte, men effektfulle standup-sesjonar for å halde humøret i gruppa oppe.
 
### Prosjektmetodikk, gruppedynamikk og kommunikasjon
 
Vårt utgangspunkt for prosjektet har vore scrum-møte kvar/annankvar onsdag med felles arbeid på brukerhistorier og ein-/tovekersprinter basert på arbeidsmengda. Her har også arbeidsoppgåver blitt fordelt. Vi hadde også som utgangspunkt å nytte
mykje parprogrammering og testdreven utvikling, noko som er noko av grunnen til ujamn mengde commits (grunna Audun implementerte kryonet står han også for vesentleg fleire commits enn resten).
 
Denne metoden fungerte fint for oss i første innlevering, men inn mot slutten av andre innlevering opplevde vi at det vart fleire møter og aukande arbeidstempo. Dette kan forklarast delvis av dårleg planlegging og delvis med at prosjektet vart meir komplisert. Vi trur at vi kunne tatt høgde for dette tidlegare i prosjektet, både ved å nytte meir tid til å planlegge i starten og ved å arbeide i eit meir jamt tempo. Vi ser for oss at vi kjem til å ha fleire fysiske møter framover no som det er høve for det og at dette vil bidra positivt då det blir lettere å forklare/visualisere det ein meiner og mindre dødtid.
 
Gruppedynamikken og kommunikasjonen har som sagt vore god og vore utslagsgivande for resultatet. Når ein arbeider på eit prosjekt i denne skalaen er noko av det viktigaste ved kommunikasjonen å halde alle oppdatert og sørge for at alle til ein kvar tid drar i same retning. Dette føler vi at vi har klart ved å ha minst to møter i veka og at mykje av kodinga har foregått i plenum. Det har naturlegvis vore slik at dei med mest erfaring har styrt kva retning vi har tatt, men dei har alltid vore flink til å forklare kva og kvifor. Ved å ha parprogrammeringssesjonar har også alle fått bidratt til koden, trass i nivåforskjellane i kompetanse. Alle har møtt på samtlege møter med unntak av eitt og det har vore høg takhøgde for diskusjon der ingen er redd for å ta ordet. Det var også kjekt å møtast fysisk og teste spelet.
 
 
### Retrospektiv
 
Vi har fram til no vore delvis suksessfulle med prosjektmetodikken vår. Vi kom i mål med alle MVP ved hjelp av ein solid sprint på slutten, men ser eit stort betringspotensiale. Frå og med neste scrum-møte har vi satt oss to mål for å betre på dette:
 
- Grundigere planlegging

Vi har fram til no stort sett nytta scrum-møtene til å jobbe med brukerhistorier i plenum. Vi tenkjer at vi kan nytte denne tida meir effektivt ved å i større grad planlegge og strukturere arbeidet. Difor vil agendaen på scrum-møtene framover bli meir dedikert til planlegging framfor brukerhistorier.
 
- Bli meir metodisk i arbeidet

Dette henge i stor grad saman med forrige punkt, men vil også innebære at vi kjem til å setje opp minst eitt fysisk møte før neste innlevering. Dette vil hjelpe oss i arbeidet med å jobbe med kodestruktur og identifisere komande utfordringar. Fram til no har vi måtte gjere om på mykje kode utover i prosjektet, men vi tenkjer at når planlegginga er god er det også lettere å arbeide meir metodisk. 
